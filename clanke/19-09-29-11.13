http://www.novilist.hr/Vijesti/Gospodarstvo/Euro-prema-dolaru-pao-na-najnizu-razinu-u-vise-od-dvije-godine
-1	;;;	Euro prema dolaru pao na najnižu razinu u više od dvije godine 
-1	;;;	Na svjetskim valutnim tržištima tečaj eura prema dolaru skliznuo je prošloga tjedna na najnižu razinu u više od dvije godine, što je posljedica slabosti gospodarstva eurozone. 
1	;;;	Dolarov indeks, koji pokazuje vrijednost američke u odnosu na ostalih šest najvažnijih svjetskih valuta, ojačao je prošloga tjedna 0,6 posto, na 99,17 bodova, blizu najviše razine u ovoj godini. 
-1	;;;	Pritom je tečaj eura prema dolaru skliznuo 0,7 posto, na 1,0940 dolara, a u jednom je trenutku zaronio na samo 1,0903 dolara, najnižu razinu od svibnja 2017. godine. 
1	;;;	Dolar je ojačao i u odnosu na japansku valutu, za 0,3 posto, pa je njegova cijena dosegnula 107,90 jena. 
-1	;;;	Euro je bio pod pritiskom zbog niza novih podataka koji ukazuju na slabosti gospodarstva eurozone, posebice njemačkog, najvećeg gospodarstva tog bloka. 
0	;;;	„Proteklog smo tjedna svjedočili nizu slabih pokazatelja iz eurozone, a to je istaknulo razlike između situacije u europskom i američkom gospodarstvu”, kaže Thu Lan Nguyen, analitičar u Commerzbanku. 
0	;;;	Negativne kamatne stope u eurozoni, kupnja državnih obveznica ili tzv. kvantitativno popuštanje i ostali napori Europske središnje banke (ECB) da oživi uspavano gospodarstvo također čine ulaganja u SAD-u atraktivnijima nego u Europi. 
-1	;;;	Pod pritiskom se krajem prošloga tjedna našla i britanska funta nakon što je dužnosnik britanske središnje banke Bank of England Michael Saunders signalizirao moguće ublažavanje monetarne politike ako se neizvjesnosti oko brexita otegnu u okolnostima razočaravajućeg rasta globalnog gospodarstva. 
0	;;;	Uz to, tržišta su prošloga tjedna pratila razvoj situacije u SAD-u nakon pokretanja službene istrage za mogući opoziv američkog predsjednika Donalda Trumpa, kao i sve vijesti o trgovinskim pregovorima između Washingtona i Pekinga. 
