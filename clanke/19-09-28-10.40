https://vijesti.hrt.hr/545688/u-afganistanu-poceli-predsjednicki-izbori
1	;;;	U Afganistanu počeli predsjednički izbori 
-1	;;;	U Afganistanu se održavaju dugo odgađani predsjednički izbori. 
-1	;;;	Oko 9 i pol milijuna birača bira predsjednika u zemlji u kojoj je sve teže i sigurnosno i gospodarsko stanje. 
-1	;;;	Agencije navode da su deseci tisuća pripadnika afganistanskih snaga raspoređeni u 34 provincije te zemlje kako bi zaštitili birače i biračka mjesta od napada talibana. 
-1	;;;	Pobunjenička skupina prijetila je biračima da se drže podalje od izbora ili će se suočiti s teškim posljedicama. 
1	;;;	Afganistanski portal TOLOnews u objavi uz početak tih izbora navodi da se 18 kandidata, uključujući predsjednika Ashrafa Ghanija, kandidira za predsjednika. 
1	;;;	To su četvrti izbori u Afganistanu nakon pada talibanskog režima 2001., čiji će preliminarni rezultati biti objavljeni 19. listopada, a konačni 7. studenog, navodi TOLOnews. 
