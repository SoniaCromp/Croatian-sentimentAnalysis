https://www.24sata.hr/news/s-novim-napadima-moze-doci-i-do-globalnog-rasta-cijene-nafte-648808
-1	;;;	'S novim napadima može doći i do globalnog rasta cijene nafte' 
-1	;;;	Nakon subotnjeg napada na dva postrojenja, Saudijska Arabija, najveći svjetski izvoznik nafte, prepolovila je naftnu proizvodnju za 5,7 milijuna barela na dan, što je čak pet posto ukupne svjetske proizvodnje nafte 
-1	;;;	 Rizik regionalne eskalacije, koji povećava svjetske cijene nafte, sada se značajno povećao. 
-1	;;;	Upozorio je Jason Bordoff, ravnatelj Centra za globalnu energetsku politiku Sveučilišta Columbia, nakon subotnjeg napada na dva saudijska postrojenja nafte. 
-1	;;;	Naime, kako se samo dan nakon napada dronovima naftna proizvodnja Saudijske Arabije, najvećeg svjetskog izvoznika, doslovno prepolovila, mogućnost globalnog povećanja cijene postala je realna mogućnost. 
1	;;;	Iako, kako javljaju saudijski mediji, napad nije poremetio izvoz nafte, zabrinjava činjenica da je Saudijska Arabija smanjila proizvodnju za 5,7 milijuna barela na dan. 
1	;;;	A to je gotovo polovica njezine cjelokupne proizvodnje, odnosno pet posto ukupne svjetske proizvodnje. 
1	;;;	 Naš naftni stručnjak, Davor Štern, ističe da je povećanje cijene nafte moguće, ali da za sada još ne treba strahovati. 
-1	;;;	- Jasno je da kod takvih terorističkih akata, pogotovo u zemljama koje su veliki proizvođači, zastoji opskrbe iz njihovih izvora mogu dovesti do manjka i da mogućnost povećanja cijene postoji. 
1	;;;	No u ovom momentu su skladišta u svijetu, pogotovo u Americi, puna, a cijena nafte je već dugo na sličnom nivou, skoro dvije godine nije bilo nekakvih skokova. 
1	;;;	Amerikanci i ostale zemlje mogu, kad se ovako nešto dogodi, ukinuti sankcije drugim zemljama koje su veliki proizvođači pa bi pametna globalna politika mogla spriječiti divljanje cijena - kaže Štern dodajući kako je teško predvidjeti što će biti u budućnosti i hoće li biti novih napada, za koji su odgovornost preuzeli jemenski pobunjenici Huti, koje podupire Iran. 
-1	;;;	Oni su objavili da su s deset dronova napali najveće saudijsko naftno postrojenje u Abkaiku i obećali saudijskom režimu i bolnije iduće operacije ako ne prekine agresiju na Jemen. 
-1	;;;	Štern stiče i kako su napadi dronovima nova vrsta terorizma koje je teško spriječiti, ali i obraniti se. 
-1	;;;	 - Novi napadi bi svakako mogli dovesti do smanjenja isporuke nafte i derivata, jer vidimo da su pogodili rafineriju, a onda bi to neminovno izazvalo porast cijena. 
-1	;;;	Tehnologija je napredovala, svijet se, nažalost, suočava s ovakvim stvarima, dronovi su postali upotrebljivi širokokutno i širokopojasno za svašta, tako su mali da ih radar gotovo i ne primjeti - kaže. 
-1	;;;	SAD je oštro osudio napade na kritičnu energetsku infrastrukturu, a objavili su kako će se pobrinuti da naftna tržišta budu opskrbljena nakon napada na saudijska naftna postrojenja. 
