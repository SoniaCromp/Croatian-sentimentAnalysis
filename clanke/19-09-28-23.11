http://novilist.hr/Vijesti/Hrvatska/Demokrati-narucili-anketu-Vise-od-polovice-ispitanih-biraca-podupire-otvaranje-istrage-koja-moze-dovesti-do-Trumpovog-opoziva
1	;;;	Demokrati naručili anketu: Više od polovice ispitanih birača podupire otvaranje istrage koja može dovesti do Trumpovog opoziva 
0	;;;	Po rezultatima ankete koju je naručio Odbor za demokratsku kampanju (DCCC), a proveo CQ Roll Call, američki birači podupiru istragu koja bi prethodila opozivu američkog predsjednika u omjeru 54 prema 43 posto. 
1	;;;	WASHINGTON - Anketa koju su naručili američki demokrati pokazala je da više od polovice potencijalnih birača podupire otvaranje službene istrage koja bi prethodila opozivu predsjednika Donalda Trumpa. 
0	;;;	Po rezultatima ankete koju je naručio Odbor za demokratsku kampanju (DCCC), a proveo CQ Roll Call, američki birači podupiru istragu koja bi prethodila opozivu američkog predsjednika u omjeru 54 prema 43 posto. 
1	;;;	Rezultati pokazuju i to da više od 50 posto ispitanih birača podupire Trumpov opoziv i njegovo uklanjanje s dužnosti, a 44 posto ih se protivi da postupak ode "tako daleko". 
0	;;;	Tvrtke ALG Research i GBAO Strategies, koje su 26. i 27. rujna provele online istraživanje, anketirale su 1.013 potencijalnih birača na izborima u studenom 2020. 
1	;;;	S obzirom na to da se većina demokrata ovaj tjedan izjasnila za istragu, DCCC je "odmah prikupio podatke s terena o tomu kako trenutačno razmišljaju birači", napisala je predsjednica DCCC-a, Cheri Bustos iz Illinoisa u e-mail poruci upućenoj članovima stranke. 
-1	;;;	Ako su rezultati točni, oni upućuju na to da su informacije po kojima je Trump od novoga predsjednika Ukrajine zatražio da istraži moguću korupciju u kojoj je sudjelovao i sin bivšega američkog potpredsjednika Joea Bidena, odjeknule u javnosti. 
1	;;;	Nakon što su prošli vikend objavljene informacije o telefonskom razgovoru s ukrajinskim predsjednikom, dio umjerenih političara ovaj je tjedan predložio pokretanje istrage, a predsjednica Zastupničkog doma Kongresa Nancy Pelosi u utorak je i službeno najavila da će se ona pokrenuti.
