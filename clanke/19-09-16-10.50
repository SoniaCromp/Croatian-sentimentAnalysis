https://www.24sata.hr/news/imamo-snimke-iran-je-upleten-u-napad-na-naftna-postrojenja-648924
-1	;;;	Iranci su zaplijenili novi tanker, cijena nafte je odmah skočila... 
-1	;;;	SAD smatra da je napad izveden sa sjevernog dijela Perzijskog zaljeva, s teritorija Irana ili Iraka koji je također opovrgnuo bilo kakvu upletenost u napade 
-1	;;;	 Sjedinjene Američke Države objavile su satelitske snimke napada na najveće naftno postrojenje u Saudijskoj Arabiji i podatke koji navodno otkrivaju da iza svega stoji Iran, javio je BBC. 
-1	;;;	Tvrde i da je napad izveden dronovima i krstarećim raketama. 
-1	;;;	Napetost je u ponedjeljak dodatno povećala informacija da je Iran zaplijenio još jedan tanker u Hormuškom tjesnacu. 
-1	;;;	Na tankeru, koji pripada Ujedinjenim Arapskim Emiratima, navodno je bilo 11 članova posade. 
-1	;;;	Iranci su ih presreli i optužili za krijumčarenje nafte. 
-1	;;;	Iran zasad poriče upletenost u subotnje napade za koje su odgovornost preuzeli jemenski pobunjenici Huti. 
-1	;;;	Njih, inače, podupire službeni Teheran. 
0	;;;	- Napadi su stigli iz pravca sjeverozapada, a teritorij pod kontrolom Huta je jugoistočno od postrojenja u Saudijskoj Arabiji, rekao je američki vojni dužnosnik. 
-1	;;;	SAD smatra da je napad izveden sa sjevernog dijela Perzijskog zaljeva, s teritorija Irana ili Iraka koji je također opovrgnuo bilo kakvu upletenost u napade. 
-1	;;;	Napadi dronovima na dva postrojenja naftne tvrtke Aramco u pokrajinama Abkaiku i Kuraisu u subotu izazvali su požare i smanjenje proizvodnje, a odgovornost za taj napad preuzeli su jemenski pobunjenici Huti, koje podupire Iran. 
-1	;;;	 Zbog toga su porasle geopolitičke tenzije u toj naftom bogatoj regiji, a ojačala su i strahovanja od oštrog pada ponude na tržištima nafte. 
-1	;;;	The Wall Street Journal i američka mreža CNN pišu, pozivajući se na neimenovane izvore, da je Saudijska Arabija smanjila proizvodnju za 5,7 milijuna barela na dan, što je gotovo polovica njezine cjelokupne proizvodnje, odnosno 5 posto ukupne svjetske proizvodnje. 
0	;;;	Saudijska Arabija dnevno proizvodi oko 10 milijuna barela nafte, a izvozi oko 7 milijuna barela. 
-1	;;;	Američki predsjednik Donald Trump u nedjelju je sugerirao da je SAD spreman na odmazdu za te napade. 
-1	;;;	"Saudijski izvori nafte napadnuti su. 
-1	;;;	Postoje razlozi zbog kojih vjerujemo da znamo krivca", napisao je Trump u tvitu u nedjelju poručivši da je SAD spreman na odmazdu. 
1	;;;	"Spremni smo za okidanje, ovisno o verifikaciji, no čekamo da od (Saudijaca) čujemo tko je po njima izazvao taj napad i pod kojim ćemo uvjetima nastaviti dalje!". 
