https://www.jutarnji.hr/vijesti/svijet/u-crnoj-gori-pala-dvojica-hrvata-s-tjeralice-interpola-terete-ih-za-krijumcarenje-vise-od-tone-kokaina-brodom-su-drogu-dopremili-s-kariba-u-portugal/9380582/
-1	;;;	U CRNOJ GORI PALA DVOJICA HRVATA S TJERALICE INTERPOLA Terete ih za krijumčarenje više od tone kokaina: Brodom su drogu dopremili s Kariba u Portugal 
-1	;;;	Crnogorska policija uhitila je u četvrtak u Tivtu dvojicu državljana Republike Hrvatske na osnovi Interpolove tjeralice koju je za njima raspisala policija Portugala, a osumnjičeni su za krijumčarenje više od tone kokaina. 
-1	;;;	Uhićeni M.A. 
-1	;;;	(46) i Ž.B. 
-1	;;;	(53) traženi su radi kaznenog postupka koji se protiv njih vodi zbog sumnje da su trgovali drogom. 
-1	;;;	"Oni su, kako se sumnja, 23. lipnja 2018. s Kariba u Portugal brodom prevozili opojnu drogu kokain, koja je bila skrivena u unutrašnjosti broda. 
-1	;;;	Ukupno je pronađeno i oduzeto oko 1.200 kilograma opojne droge kokain", navodi se u priopćenju crnogorske policije. 
1	;;;	Akcija uhićenja je, kako je navedeno u priopćenju, provedena u suradnji s nadležnim službama Portugala i Hrvatske, a akciju su izveli pripadnici sektora za borbu protiv organiziranog kriminaliteta i korupcije crnogorske policije. 
1	;;;	Navedeno je da ovaj sektor policije Crne Gore „u vezi s ovim predmetom održava neposrednu komunikaciju s kolegama iz Portugala i Republike Hrvatske", te da je „realizacija ove ciljane potrage pokazatelj uspješne međunarodne policijske suradnje“.
