https://vijesti.hrt.hr/542401/o-reformi-iz-prve-klupe
1	;;;	"O reformi iz prve klupe" 
1	;;;	"O reformi iz prve klupe" - pod tim nazivom objavljujemo u Dnevniku HTV-a redovite priče nedjeljom o tome kako reforma školstva funkcionira u praksi. 
1	;;;	U prvoj smo posjetili područnu školu Ciglena, nedaleko od Bjelovara, i doznali kako se snalazi učiteljica koja predaje u kombiniranom razredu, prvom i trećem. 
0	;;;	S prvašićima radi prema novom, a s učenicima trećeg razreda prema starim programima. 
1	;;;	Martina Šebalj već je 16 godina u nastavi. 
0	;;;	Iskusna učiteljica koja je radila u kombiniranim razredima, ali u ovakvom nikada. 
0	;;;	U istom prostoru - dva razreda, jedan u reformi, drugi nije. 
0	;;;	Kaže, rad u kombiniranim odjelima ionako je zahtjevan, često su prepušteni sebi, svom planiranju i iskustvu. 
1	;;;	- Pokušat ću i treći razred uvesti u reformu tako da ću i s njima pomalo uvoditi te nove metode i mislim da će to dobro funkcionirati, dodaje Šebalj. 
1	;;;	Dvije učionice dalje, još netko radi prema novim kurikulima. 
1	;;;	Sedmi razred - bili smo na fizici. 
1	;;;	Vratili su se u daleku prošlost i morali mjeriti dužinu školske klupe. 
1	;;;	Ali bez ravnala, trokuta, samo ono što se nalazi oko vas, ističe Tomislav Potak, učitelj fizike, PŠ Ciglena, 1. OŠ Bjelovar. 
1	;;;	I mjerili su prstima, gumicama... 
1	;;;	Djeca se snalaze, više razmišljaju, rješavaju probleme, kaže nam učitelj. 
0	;;;	- Svaki razred je drugačiji, jedan za obradu nekog ishoda treba 1 sat drugi dva sata. 
1	;;;	I ono što je prednost ovog kurikula što nam daje slobodu da si sami tempiramo vrijeme koliko ćemo potrošiti na ostvarivanje nekog ishoda, kaže Potak. 
-1	;;;	Ono što je i dalje minus - jest nedostatak opreme. 
1	;;;	- Ono što bi ja htjela jest da i područne škole uistinu budu jednako opremljene i to su naše potrebe za ubuduće, rekla je Tatjana Landsman, ravnateljica 1. OŠ Bjelovar. 
-1	;;;	Kako bi reforma trebala biti jednaka za sve, šteta bi bila da djeca iz područnih škola zbog nedostatka opreme pokuse iz kemije odlaze izvoditi autobusom u matičnu školu. 
