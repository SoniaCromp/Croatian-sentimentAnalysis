https://dnevnik.hr/vijesti/svijet/voda-pocela-ulaziti-u-tegljac-bourbon-rhode---577037.html
-1	;;;	Velika akcija spašavanja u tijeku: Ministarstvo potvrdilo da je kapetan potonulog tegljača Hrvat, dosad spašena trojica od 14 članova posade 
-1	;;;	Tegljač za opskrbu Bourbon Rhode kojem je prije dva dana počela voda ulaziti u stražnji dio broda nakon nevremena povezanog s uraganom Lorenzo je potonuo. 
-1	;;;	Na brodu je ukupno 14 članova posade, među kojima navodno ima i Hrvata, a dosad ih je spašeno tek troje. 
-1	;;;	Tegljaču za opskrbu Bourbon Rhode je prije dva dana počela voda ulaziti u stražnji dio broda nakon nevremena povezanog s uraganom Lorenzo. 
-1	;;;	Tegljač je bio na putu prema Gvajani, a u problemi su počeli na Atlantiku. 
-1	;;;	Na brodu je ukupno 14 članova posade, među kojima navodno ima i Hrvata. 
-1	;;;	Ministarstvo vanjskih poslova je u priopćenju potvrdilo da je na potonulom brodu i hrvatski državljanin, koji je zapravo kapetan broda. 
-1	;;;	"Veleposlanstvo Republike Hrvatske u Parizu u kontaktu je s Kriznim centrom Ministarstva za Europu i vanjskih poslova Francuske Republike, koje je potvrdilo kako je brod francuske kompanije Bourbon Rhode doživio nesreću u teritorijalnim vodama Martiniquea. 
1	;;;	U pomoć su poslani brodovi iz najbliže luke, francuaki vojni zrakoplov za spašavanje na moru te američki zrakoplov Nacionalnog centra za uragane. 
1	;;;	Prema informacijama brodarske kompanije Bourbon Rhode, pronađena su tri člana posade broda, kojima je pružena medicinska pomoć. 
0	;;;	Također, prema informacijama kojima raspolažemo, kapetan broda je hrvatski državljanin, a među članovima posade nema drugih hrvatskih državljana", stoji u priopćenju Mnistarstva. 
0	;;;	Doznajemo da je riječ o Hrvatu iz Šibenika. 
1	;;;	Tegljač je prema posljednjim informacijama potonuo, a spašena su trojica članova posade, među kojima su dva ukrajinska državljanina. 
-1	;;;	Za 11 preostalih članova posade i dalje se traga, prenosi Maritime Bulletin. 
-1	;;;	Francuski vlasnik offshore broda Bourbon pokrenuo je akciju spašavanja tegljača za opskrbu Bourbon Rhdone kojem je 26. rujna počela voda ulaziti u stražnji dio broda nakon nevremena povezanog s uraganom Lorenzo. 
-1	;;;	Problemi za tegljač Bourbon Rhode su počeli oko 60 milja jugoistočno od uragana Lorenzo na Atlantiku. 
1	;;;	Bourbon je kazao da je aktiviran krizni stožer, a surađuju s Regionalnim operativnim centrom za nadzor i spašavanja (CROSS) koji je zatražio od broda SSI Excellent da promijeni rutu i uputi se u pomoć tegljaču. 
