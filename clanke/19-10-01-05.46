https://vijesti.hrt.hr/546391/na-godisnjoj-razini-promet-industrije-visi-za-39-posto
1	;;;	Na godišnjoj razini promet industrije viši za 3,9 posto 
1	;;;	Ukupni promet industrije u Hrvatskoj u srpnju odnosu na na prethodni mjesec porastao za 12,2 posto, dok je na godišnjoj razini viši za 3,9 posto, pokazuju podaci Državnoga zavoda za statistiku (DZS). 
1	;;;	Ukupni sezonski i kalendarski prilagođen promet industrije u srpnju je porastao za 12,2 posto u odnosu na lipanj, pri čemu je na domaćem tržištu porastao za 4,3 posto, a na stranom za 30,1 posto. 
1	;;;	U srpnju je na mjesečnoj razini najviše pala prodaja trajnih proizvoda za široku potrošnju, za tri posto te netrajnih proizvoda za široku potrošnju, za 0,6 posto. 
1	;;;	S druge strane, ukupna prodaja energije porasla je za 45,4 posto u srpnju u odnosu na lipanj, a porasla je i prodaja kapitalnih proizvoda za 40,4 posto, te intermedijarnih proizvoda za 15,4 posto. 
1	;;;	Na godišnjoj je razini, u srpnju ove u odnosu na isti lanjski mjesec, ukupni kalendarski prilagođen promet industrije bio veći za 3,9 posto, pri čemu je na domaćem tržištu pao za 0,8 posto, a na stranom porastao za 14,7 posto. 
1	;;;	Pritom je ukupna prodaja energije manja za 5,3 posto, netrajnih proizvoda za široku potrošnju 3,6 posto, a trajnih proizvoda za široku potrošnju za 0,8 posto. 
1	;;;	Prodaja kapitalnih proizvoda porasla je za 38 posto a intermedijarnih za 7,2 posto. 
