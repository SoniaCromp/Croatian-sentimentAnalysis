https://vijesti.hrt.hr/545689/trumpov-specijalni-predstavnik-za-ukrajinu-podnio-ostavku
-1	;;;	Trumpov specijalni predstavnik za Ukrajinu podnio ostavku 
-1	;;;	Predstavnički dom američkog Kongresa, na čijem su čelu demokrati, izdao je sudski nalog američkom državnom tajniku Pompeu. 
-1	;;;	Traže sve dokumente vezane uz sporni telefonski razgovor američkog i ukrajinskog predsjednika. 
-1	;;;	U njemu je Trump tražio da se otkriju informacije o Joeu Bidenu, njegovu protukandidatu na skorim predsjedničkim izborima, a u suprotnom prijetio zamrzavanjem 400 milijuna dolara pomoći Ukrajini. 
-1	;;;	Tristotinjak bivših američkih diplomata i obavještajaca poduprlo je istragu pokrenutu radi opoziva predsjednika Trumpa. 
-1	;;;	Specijalni predstavnik američkog predsjednika Trumpa za Ukrajinu Kurt Volker podnio je u petak ostavku, izvijestio je CNN i izvori upoznati s tom situacijom. 
-1	;;;	Volker je ostavku podnio nakon što je imenovan u pritužbi zviždača koja se odnosi na telefonski poziv od 25. srpnja između Trumpa i ukrajinskog predsjednika Volodimira Zelenskija, kažu izvori. 
-1	;;;	Prema pritužbi zviždača iz obavještajne zajednice, objavljenoj u četvrtak, Volker je razgovarao s Trumpovim odvjetnikom Rudyjem Giulianijem kako bi pokušao "zauzdati štetu" od napora Trumpova odvjetnika da pritisne Ukrajinu da istraži Trumpova političkog rivala Joea Bidena. 
0	;;;	Reuters navodi i da je o Volkerovoj ostavci prvo izvijestio State Press, studentsku publikaciju na Državnom sveučilištu Arizona, koja podupire istraživački centar u kojem je Volker izvršni direktor. 
1	;;;	Drugi izvori upoznati sa situacijom navode da je Volker na poziciji posebnog predstavnika Trumpa za Ukrajinu bio honorarno, neplaćen od 2017., te da je pokušao pomoći ukrajinskoj vladi da riješi sukob sa separatistima koje financira Rusija. 
-1	;;;	State Department je bez komentara. 
