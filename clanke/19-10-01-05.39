https://dnevnik.hr/vijesti/svijet/prosvjednici-u-hong-kongu-na-policiju-bacaju-molotovljeve-koktele---577371.html
-1	;;;	Vrhunac nasilnih prosvjeda u Hong Kongu: Prosvjednici na policiju bacaju molotovljeve koktele, jedna osoba upucana 
-1	;;;	Žestok sukob izbio je između policije i prosvjednika diljem Hong Konga. 
-1	;;;	Prosvjednici na policiju bacaju molotovljeve koktele, a policija je nekoliko puta ispalila suzavac prema prosvjednicima. 
-1	;;;	Prosvjednici u Hong Kongu u utorak su se žestoko sukobili s policijom. 
-1	;;;	Kako javlja CNN, na policiju bacaju molotovljeve koktele i postavljaju barikade napravljene od smeća. 
-1	;;;	Policija na eksplozije molotovljevih koktela odgovara bacanjem suzavca i vodenim topovima u kojima je voda pomiješana s plavom bojom i suzavcem, koji je danas ispalila više od 20 puta. 
-1	;;;	Zbog nasilnih sukoba ispred gradske vijećnice naređeno je obvezna evakuacija zgrade koja je na meti prosvjednika od početka njihova prosvjeda. 
-1	;;;	Dok se u Pekingu vijore državne zastave na 70. obljetnici uspostave Narodne Republike Kine, u Hong Kongu prosvjednici pale kinesku zastavu. 
-1	;;;	Policija je zbog toga objavila priopćenje u kojem oštro osuđuje uništavanje zastave i prosvjednicima poručuje da "odmah prestanu s ilegalnim radnjama i povuku se". 
-1	;;;	Kako CNN doznaje iz policijskih izvora, policija je koristila oružje, pri čemu ozlijeđen jedan muškarac. 
0	;;;	Nije poznato je li muškarac jedan od prosvjednika. 
