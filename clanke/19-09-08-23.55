https://vijesti.hrt.hr/540416/kazneni-i-stegovni-postupak-protiv-vojnika-koji-je-ozlijedio-maloljetnika
-1	;;;	Kazneni i stegovni postupak protiv vojnika koji je ozlijedio maloljetnika 
-1	;;;	Ministarstvo obrane i Hrvatska vojska izražavaju žaljenje i oštro osuđuju napad pripadnika Oružanih snaga na maloljetnika u Otočcu. 
-1	;;;	Protiv vojnika koji je ozlijedio maloljetnika provest će se kazneni i stegovni postupak, priopćio je MORH. 
0	;;;	Prema izjavi pripadnika Oružanih snaga, incident se dogodio izvan radnog vremena i redovne djelatne službe zbog oštećenja čamca u njegovu vlasništvu. 
-1	;;;	Mediji pišu da se dječak (14) s prijateljima igrao na rijeci te su sjeli u čamac, nakon čega im je prišao muškarac i napao ih drvenom letvom. 
-1	;;;	MORH navodi kako je provedeno kriminalističko istraživanje te je protiv pripadnika Oružanih snaga podnesena kaznena prijava zbog osnovane sumnje u nanošenje teških tjelesnih ozljeda. 
-1	;;;	Nad njim će se provesti kazneni i stegovni postupak pred nadležnim Vojnostegovnim sudom koji za posljedicu može imati prestanak djelatne vojne službe. 
-1	;;;	Ministarstvo obrane i Hrvatska vojska oštro osuđuju napad u Otočcu i oštro sankcioniraju svaki oblik nasilja. 
0	;;;	Riječ je o slučaju neprimjerenog ponašanja koje smatramo nedopustivim, ističe Ministarstvo koje izražava žaljenje zbog događaja i upućuje isprike zbog nedopustivog ponašanja pripadnika Oružanih snaga. 
-1	;;;	Ministar Krstičević osudio napad 
-1	;;;	Potpredsjednik Vlade i ministar obrane Damir Krstičević osudio je napad na maloljetnika u Otočcu u u kojem je sudjelovao pripadnik hrvatskih Oružanih snaga. 
0	;;;	Ministar je još jednom uputio ispriku maloljetnikovoj obitelji. 
-1	;;;	- Za mene je to nedopustivo. 
-1	;;;	To nije časno ponašanje pripadnika Hrvatske vojske. 
1	;;;	U kontaktu sam s načelnikom Glavnog stožera i dao sam zadaću da se obitelj posjeti i da im se i osobno ispričamo u ime cijele Hrvatske vojske. 
-1	;;;	Što se tiče takvih vojnika, oni će ići van iz Hrvatske vojske. 
-1	;;;	Ogromna većina hrvatskih vojnika je časna i dostojanstvena, a svi koji se nečasno ponašaju ići će van iz Hrvatske vojske, poručio je Krstičević.
