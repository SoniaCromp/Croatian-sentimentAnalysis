http://novilist.hr/Vijesti/Svijet/Komadina-sa-zupanima-u-Vojvodini-Polozaj-Srba-u-Hrvatskoj-kvalitetnije-je-rijesen-nego-hrvatske-manjine-u-Srbiji
-1	;;;	Komadina sa županima u Vojvodini: 'Položaj Srba u Hrvatskoj kvalitetnije je riješen, nego hrvatske manjine u Srbiji' 
1	;;;	SUBOTICA Vodstvo hrvatske manjine u Vojvodini zatražilo je u subotu u Subotici potporu hrvatskih župana za financijsko i kadrovsko osnaživanje zajednice te sredstva za prijevoz učenika hrvatskih razreda, udžbenika i drugih elementarnih preduvjeta za opstanak Hrvata i očuvanje njihova identiteta. 
0	;;;	Zamolbu su uputili predsjednik Demokratskog saveza Hrvata (DSHV) Tomislav Žigmanov i predsjednica Hrvatskog nacionalnog vijeća (HNV) Jasna Vojnić na sastanku kojemu se odazvalo pet župana i 13 dožupana ili njihovih zamjenika koji su u trodnevnom posjetu Vojvodini. 
1	;;;	„Naši domaćini pozvali su nas da ih posjetimo, vidimo kako žive Hrvati u Vojvodini, na koji način čuvaju identitet, da prepoznamo neke potencijalne projekte i nađemo način kako im pomoći“, izjavio je župan Šibensko-kninske županije i predsjednik Hrvatske zajednice županija Goran Pauk. 
1	;;;	„Zahvaljujući premijeru i predsjednici Hrvatske ta je suradnja s Hrvatima u Vojvodini posljednjih godina intenzivirana i mi se sada želimo pridružiti kao hrvatske županije kako bi tome dali lokalnu komponentu“, dodao je. 
1	;;;	Istaknuo je da je to prvi njihov zajednički posjet nekoj sredini izvan Hrvatske. 
0	;;;	„Mnogo toga smo čuli o životu Hrvata u Srbiji, ali dok se to osobno ne doživi teško je to razumjeti. 
1	;;;	Spremni smo pomoći, bilo kroz kulturu, obrazovanje, financijski …“, rekao je na sastanku u Hrvatskom kulturnom centru „Bunjevačko kolo“. 
-1	;;;	Župan Primorsko-goranske županije Zlatko Komadina naveo je da je često bio u Vojvodini i Srbiji i da je zaključio kako je „objektivno položaj Srba u Hrvatskoj kvalitetnije riješen, pravno i normativno, nego što je to slučaj u Srbiji kada je u pitanju hrvatska manjina“. 
-1	;;;	„Hrvatska će biti tu da pomogne, ali pravo rješenje je osiguravanje pomoći države u kojoj manjina živi. 
1	;;;	Kao što je Tesla rekao: ponosim se svojim srpskim rodom i Hrvatskom domovinom“, rekao je Komadina. 
1	;;;	Čelnik DSHV-a zahvalio je predstavnicima županija na dolasku i djelatnom interesu za Hrvate u Vojvodini i Srbiji. 
1	;;;	"Mislim da je više nego važna ta neposredna komunikacija, da ona dobije institucionalni okvir i da podrška koju dobivamo od hrvatskih županija bude još vidljivija i učinkovitija. 
1	;;;	Najveći izazov će ipak biti naše uključivanje u hrvatsko–srpsku suradnju kada su u pitanju komunikacije na razini državnih i regionalnih tijela dvije zemlje“, rekao je Žigmanov. 
0	;;;	„Tu naime bilježimo deficite, nevidljivi smo, isključeni smo i zato se želimo integrirati u tu vrstu suradnje, naravno očekujući obostranu korist i zadovoljstvo“, zaključio je. 
1	;;;	Župani su u subotu bili gosti Festivala voća u mjestu Tavankut, a zatim su domaćinima, predstavnicima udruga kulture i gospodarstvenicima razgovarali o statusu hrvatske manjine, problemima i mogućim projektima potpore. 
1	;;;	U nedjelju, župani i dožupani otputovat će u Novi Sad gdje će se sastati s predsjednikom Vlade Vojvodine i posjetiti rodnu kuću bana Jelačića u Petrovaradinu čiji je dio Srbija otkupila za potrebe hrvatske manjine.
