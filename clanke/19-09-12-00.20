https://dnevnik.hr/vijesti/hrvatska/zrakoplove-hrvatskoj-nude-danska-i-norveska---574861.html
1	;;;	Primamljivi milijunski posao: Svoje zrakoplove Hrvatskoj nude i Danska i Norveška, ali i Italija 
1	;;;	 Nakon što je izvijestio o nastavku posla oko borbenih aviona, Dnevnik Nove TV neslužbeno doznaje da nisu samo SAD, Švedska i Francuska spremne Hrvatskoj prodati svoje zrakoplove. 
1	;;;	Interes za milijunski posao pokazala je i Italija koja, doznaje se, nudi Eurofighter, ali i Danska i Norveška s modelom F-35. 
1	;;;	Ima li još ponuđača među 20-ak država kojima je Vladino Povjerenstvo poslalo pismo i tražilo da se očituju, trebalo bi se znati nakon 16. rujna do kada im je hrvatska strana dala rok da to učine. 
1	;;;	Nakon toga bi se, doznaje Dnevnik Nove TV, tim koji bira zamjenu za MiG-ove trebao povući na mjesec dana kako bi u tom razdoblju pripremili zahtjev za preciznim ponudama zainteresiranim državama. 
-1	;;;	  Posao težak od nekoliko stotina milijuna za rabljene do oko milijarde dolara za nove avione, po svemu sudeći, odgađa se za sljedeću, izbornu godinu. 
1	;;;	"Vjerujem do ćemo do kraja mandata ove Vlade riješiti to strateško pitanje", kaže ministar obrane Damir Krstičević. 
-1	;;;	Pitanje je to o kojem ne želi govoriti jer ga vode drugi. 
-1	;;;	Za one koji su nakon izraelskog fijaska razljutili Krstičevića ovo je, unatoč političkom konsenzusu, gubitak vremena. 
-1	;;;	"Mislim da se radi o mazanju očiju! 
-1	;;;	Gospodin Plenković formirao je Povjerenstvo i na neki je način ministru Krstičeviću oduzeo ovlasti", smatra Franko Vidović, član Odbora za obranu. 
1	;;;	Novi tim, prema najavama, želi posebno ocjenjivati nove, a posebno stare ponude. 
1	;;;	Kada se iz svih "izrode" najbolji igrači, donijet će konačnu odluku. 
1	;;;	Jedino što je za sada izgledno jest da će se, dođe li do potpisivanja ugovora, kupiti 12 aviona. 
