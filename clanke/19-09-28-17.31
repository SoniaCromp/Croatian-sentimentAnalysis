https://www.jutarnji.hr/vijesti/hrvatska/bizarna-drama-trese-osjecki-kbc-kada-je-novoimenovani-predstojnik-zavoda-usao-u-novi-ured-docekao-ga-je-sok-sav-namjestaj-nestao-je-preko-noci/9414308/
-1	;;;	BIZARNA DRAMA TRESE OSJEČKI KBC Kada je novoimenovani predstojnik Zavoda ušao u novi ured dočekao ga je šok, sav namještaj nestao je preko noći 
1	;;;	Nevjerojatan prizor dočekao je ovoga tjedna osječkog liječnika dr. Franju Katića kada je prvog radnog dana, kao novi v.d. predstojnika Kliničkog zavoda za dijagnostičku i intervencijsku radiologiju KBC-a Osijek, ušao u svoj novi ured. 
1	;;;	Tamo ga, naime, nije dočekalo praktički ništa. 
-1	;;;	Kutna garnitura, stol, fotelje, krevet..., koji su tamo bili sve do prethodnoga dana preko noći su nestali. 
0	;;;	Ubrzo se, pak, ispostavilo da nisu nestali, nego da ih je večer prije iz ureda iznio i odvezao dotadašnji predstojnik ovog Kliničkog zavoda doc. dr. Tamer Salha. 
1	;;;	U ovom slučaju ipak nema elemenata kaznenog djela, jer je dr. Salha iz bolnice odnio svoj privatni namještaj, kojeg je koristio u posljednje dvije i pol godine koliko je proveo na čelu ovog bolničkog zavoda. 
-1	;;;	No, ova bizarna priča samo je vrhunac događaja koji, čini se, već dulje vrijeme opterećuju rad ovog Zavoda i zbog kojeg je na koncu dr. Salha navodno morao i otići. 
-1	;;;	Bio je to, prema pisanju portala net.hr, epilog dugotrajnog sukoba između dr. Salhe i drugih liječnika na Kliničkom zavodu za radiologiju koji su dulje vrijeme upozoravali na loše međuljudske, ali i navodne stručne odnose i postupke. 
-1	;;;	Još ljetos je 15 od 22 specijalista Zavoda službeno potpisalo zahtjev za njegovu smjenu, no sve do ovoga tjedna tome nije udovoljeno. 
-1	;;;	Uglavnom, liječnici su sada odlučili otići i do kraja i postavili su ravnatelju KBC-a doc. dr. Željku Zubčiću, inače Salhinom vjenčanom kumu ultimatum – ili mi, ili Salha. 
-1	;;;	Zaprijetili su davanjem otkaza, što bi za KBC Osijek bio težak udarac, a s obzirom na kroničan manjak specijalista, kao i činjenicu da ih je već napustila nekolicina specijalista u ovom području. 
-1	;;;	Ravnatelj Zubčić tada je od Salhe zatražio ostavku, a ovaj je navodno revoltiran i razočaran takvim raspletom dao otkaz i otišao iz bolnice. 
0	;;;	No, još istoga dana, nazvao je svog bivšeg ravnatelja i zamolio ga da mu dopusti povratak u krug bolnice s kamionom kojim će toga dana oko 22 sata iz bolnice odvesti pobrojani namještaj, što mu je ovaj i dopustio. 
1	;;;	KBC je u međuvremenu novom v.d. predstojnika naručio novi namještaj. 
-1	;;;	„Kao profesionalac, prvenstveno liječnik, ne želim komentirati medijske napise. 
1	;;;	Svoju profesionalnu karijeru izgradio sam na Kliničkom zavodu za dijagnostičku i intervencijsku radiologiju koju volim i smisao je mojeg stručnog i znanstvenog rada. 
-1	;;;	Osobne stvari odnio sam uz prethodnu najavu i odobrenje Ravnatelja. 
-1	;;;	Svi ostali dijelovi teksta vezano uz objave na drugim portalima dio su netočnih i izmišljenih izjava. 
-1	;;;	Odluku o otkazu nisam donio ishitreno niti nepromišljeno, već trezveno i nakon dovoljno vremena promišljanja. 
-1	;;;	Za sve ostalo izuzimam se od daljnjeg komentiranja,“ poslao nam je u svojoj pisanoj izjavi dr. Salha, dok iz KBC-a očitovanje na ovu situaciju nismo dobili do zaključenja ovog teksta.
