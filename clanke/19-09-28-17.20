https://www.jutarnji.hr/vijesti/svijet/cijela-drzava-u-soku-nakon-jezivog-pronalaska-u-sobi-na-kraju-hodnika-studentskog-doma-morali-smo-pozvati-tim-specijaliziran-za-prirodne-nepogode/9405659/
-1	;;;	CIJELA DRŽAVA U ŠOKU NAKON JEZIVOG PRONALASKA U SOBI NA KRAJU HODNIKA STUDENTSKOG DOMA 'Morali smo pozvati tim specijaliziran za prirodne nepogode' 
-1	;;;	Student Sveučilišta Canterbury na Novom Zelandu ležao je mrtav u svojoj sobi u skupo plaćenom studentskom domu skoro dva mjeseca prije nego je to uočeno, piše The Guardian. 
-1	;;;	Mladić je pronađen u ponedjeljak nakon što su drugi studenti osjetili smrad i pozvali policiju. 
-1	;;;	Prema pisanju lokalnih novina, njegov otac je također pozvao policiju nakon što mu nije uspjelo pronaći sina preko njegovih prijatelja. 
-1	;;;	Smrću studenta se sad bavi istražni sudac, a uzrok smrti još nije utvrđen. 
-1	;;;	Ministar obrazovanja Chris Hipkins je kazao da je ovaj smrtni slučaj vrlo uznemirujuć. 
1	;;;	- Moje misli su s obitelji i prijateljima preminulog. 
-1	;;;	Ovo je sigurno vrlo težak trenutak za njih, kazao je u izjavi za javnost. 
1	;;;	- Zamolio sam komisiju za obrazovanje da se obrati Sveučilištu i ponudi im pomoć. 
-1	;;;	Ova tragedija otvara više pitanja i očekujem da će sveučilište provesti temeljitu istragu, kazao je. 
-1	;;;	- Ako unajmite i skupo platite neku sobu koja nije tek krov nad glavom, nego uključuje i razne dodatne usluge, onda očekujete da ćete te usluge i dobiti, no to ovdje nije bio slučaj, dodao je ministar, aludirajući na činjenicu da je riječ o studentskom domu višeg standarda, u kojemu godinu dana boravka u jednokrevetnoj sobi košta više od 15.000 novozelandskih dolara, odnosno oko 64.000 kuna. 
-1	;;;	Mladićeva soba se nalazila na kraju dugog hodnika i u nju nisu ulazile čistačice, koje su zadužene samo za javni prostor na kampusu. 
0	;;;	Detektiv Craig Johnson je kazao da je analiza prostorije u kojoj je pronađen mrtvi student pri kraju, a istraga o uzrocima smrti je u tijeku. 
0	;;;	- Specijalni policijski timovi su pozvani da pomognu oko formalne identifikacije, kazao je Johnson. 
-1	;;;	List The Press je izvijestio da je na identifikaciju pozvan tim specijaliziran za katastrofe i prirodne nepogode kako bi lakše bio utvrđen identitet mladića, s obzirom da je njegovo tijelo pronađeno u poluraspadnutom i teško prepoznatljivom stanju. 
0	;;;	Tim se koristi otiscima prstiju, DNK i dentalnom identifikacijom da bi utvrdio identitet. 
-1	;;;	Profesorica Cheryl de la Rey iz uprave sveučilišta je kazala da će provesti neovisnu istragu da bi se utvrdile okolnosti u kojima je došlo do nemilog događaja te da će se studentima ponuditi usluge savjetovanja. 
-1	;;;	Kazala je da je ovo vrlo težak trenutak za studente i osoblje na ovom sveučilištu te da Sveučilište Canterbury čini sve u svojoj moći da pomogne policijskoj istrazi o tragičnoj smrti, piše The Guardian.
