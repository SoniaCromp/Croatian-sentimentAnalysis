https://dnevnik.hr/vijesti/hrvatska/stranke-u-koaliciji-postavljaju-ultimatume-premijeru-andreju-plenkovicu---575286.html
-1	;;;	Plenkovića politički počeo javno ucjenjivati HSLS, isto sprema i Glavašev HDSSB, no u HDZ-u uopće nisu zabrinuti 
-1	;;;	Strankama u vladajućoj koliciji itekako se žuri ojačati svoje pozicije i postaviti ultimatume Andreju Plenkoviću. 
-1	;;;	Lavinu je pokrenuo svojim izjavama Milorad Pupovac, a onda su niz nastavili HSLS, Milan Bandić, Glavašev HDSSB. 
-1	;;;	Ne miruje, naravno, ni oporba - optužuju vladajuće kako su zbog unutarstranačkih previranja zanemarili nacionalne interese. 
-1	;;;	HSLS je prvo predložio izlazak iz koalicije pa na kraju ipak odlučio... 
0	;;;	"Da ne izađemo iz koalicije jel' da ne bi bilo dobro da liberalna i građanska stranka izađe iz koalicije na temi nacionalnih manjina", smatra predsjednik te stranke Darinko Kosor. 
-1	;;;	Ali tu za Kosora priča nije gotova - jer koalicijom, kaže, nije zadovoljan i izlazak je i dalje opcija. 
-1	;;;	"Ako se ponovo ponovi press konferencija Milorada Pupovca, ako budemo imali zahtjev Milana Bandića da se usvoji GUP, inače neće biti saborske većine, ili ako budemo ponovno imali 10. 
-1	;;;	ucjenu HNS-a", dodaje Kosor. 
0	;;;	I nisu jedini koji razmišljaju o odlasku. 
0	;;;	HDSSB će konačnu odluku donijeti u petak na Glavnom odboru stranke. 
-1	;;;	"Na toj sjednici ćemo razmotriti i izjave g. Pupovca s obzirom da je naš predsjednik stranke g. Glavaš tražio ispriku g. Pupovca vezano za njegove neprimjerene izjave, usporedbu RH s nekim prošlim vremenima i NDH", kazao je Josip Salapić, predsjednik Glavnog odbora HDSSB-a. 
1	;;;	U HDZ-u nisu ni najmanje zabrinuti. 
-1	;;;	Kažu, ovo nije ni prvi ni zadnji prijepor. 
1	;;;	"Kao što vidite do sad smo eto tri godine uspjevali postizati taj konsenzus oko svih praktički važnih pitanja i ni na jednom pitanju nije došlo do, kao što ste rekli, do razdora", smatra HDZ-ov Željko Reiner. 
-1	;;;	Zbog Plenkovićeve borbe i s koalicijskim partnerima i s unutarstranačkim oponentima, smatra Most, trpi cijela zemlja. 
-1	;;;	"Ja bih volio da se on pozabavi onim bitnim pitanjima znači od hrvatskog gospodarstva koje je u problemima, iseljavanja, demografije, evo pravosuđa o kojem govorimo, ovršnog zakona, ali nažalost mi samo vidimo te unutarstranačke borbe", kazao je Mostov Nikola Grmoja. 
-1	;;;	Zbog teških riječi između Plenkovića i Kovača ponižen je, smatra SDP-ov Gordan Maras, cijeli Sabor. 
-1	;;;	"Nek' se svađaju i sukobljavaju koliko god hoće, ali ova rečenica da se na ovaj način odnosi premijer Plenković prema parlamentarnim zastupnicima pa što se mene tiče i ako su iz HDZ-a tu treba g. Jandroković reagirati", tvrdi Maras. 
-1	;;;	Sve što se kuha među koalicijskim partnerima smatra pak predsjednik HSS-a Krešo Beljak, samo je dio predizbornoga folklora. 
-1	;;;	"Samo se nadam da su ljudi svjesni tko je pozicija, a tko opozicija u zadnje četiri ili više godina, a HSLS je dio vladajuće većine i što god oni napravili ne mogu to promijeniti sada pred izbore, mislim", objašnjava Beljak. 
0	;;;	HSLS će, naime, na predsjedničkim izborima imati svojega kandidata, a HDSSB će u petak odlučiti koga će podržati. 
-1	;;;	Pa se politička igranka nastavlja. 
