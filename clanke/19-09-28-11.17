https://dnevnik.hr/vijesti/hrvatska/zagreb-mladi-iracanin-zlostavljao-djevojke-ali-je-jos-uvijek-na-slobodi---576846.html
-1	;;;	Zašto je još uvijek na slobodi? 
-1	;;;	Mladić maltretirao, prijetio i tukao tri srednjoškolke: "Stiskao me za vrat i ramena, sve mi je poplavilo" 
-1	;;;	Maltretirao je, prijetio, ugnjetavao i tukao tri srednjoškolke. 
-1	;;;	Dok majci jedne od njih nije prekipjelo. 
-1	;;;	Prijavila ga je policiji, a mladić je uhićen i određen mu je jednomjesečni istražni zatvor. 
-1	;;;	Taman kada su pomislile da mogu odahnuti, dogodilo se nepojmljivo. 
-1	;;;	Sud je zlostavljača pustio na slobodu, iako su ga ocijenili vrlo opasnim. 
-1	;;;	Određena mu je mjera zabrane prilaska, međutim prvi dan nakon što je izišao iz zatvora zaputio se pred školu u koju ide maloljetnica koju je pretukao. 
-1	;;;	No ni tada, unatoč tome što je prekršio mjeru - sud ga ne vraća u zatvor. 
-1	;;;	Zašto je 18-godišnji Iračanin na slobodi, nismo uspjeli doznati. 
-1	;;;	Znamo samo da je za njim raspisana tjeralica, uz napomenu da je naoružan i opasan, a da supruga vlasnika kuće u kojoj živi radi u MUP-u. 
-1	;;;	Previše čudnih slučajnosti. 
-1	;;;	U početku izgledalo je to kao klasična tinejdžerska ljubavna priča. 
0	;;;	Ona 17 godina, učenica srednje škole, on dvije godine stariji. 
1	;;;	"Upoznali smo se preko moje prijateljice u kafiću u Dubravi, u četvrtom mjesecu. 
-1	;;;	Nakon tjedan dana smo završili zajedno, u vezi i na početku je sve bilo u redu", priča tinejdžerica. 
-1	;;;	Ali vrlo brzo, prije negoli je veza uopće zaživjela, Ayoob Mohamed Faisal, irački azilant, pokazao je svoje pravo lice. 
-1	;;;	Bilo kakva poruka ili poziv koji bi joj stizao, bio bi okidač za nasilje: "Bacio mi je mobitel u pod. 
-1	;;;	Jednom kad sam bila kod njega, moj najbolji prijatelj mi je posao poruku i on je vidio da mi je došla poruka od najboljeg prijatelja, poludio je na to. 
-1	;;;	Vikao je na mene, htio me ošamariti, ali me nije ošamario nego me počeo čupati." 
-1	;;;	Vidjeli su to sve i njegovi prijatelji i nitko nije reagirao. 
-1	;;;	Jer on se hvali time da se bavi borilačkim vještinama i svi ga se boje. 
0	;;;	Bio je to tek početak. 
-1	;;;	Tražio je od nje da neopravdano izostaje iz škole: "Rekao je ako ne izađeš iz škole, ja ću ti doći u školu pa će biti još gore. 
-1	;;;	Rekla sam da ne mogu, i onda sam cijeli sat morala pričati s njim na mobitel, a kad sam mu prekinula jer sam morala odgovarati jer sam taman imala dogovoreno odgovaranje, on je mene cijeli sat zvao." 
0	;;;	Nastava je završila, a ona otišla u obližnji kafić. 
0	;;;	On je već bio tamo. 
-1	;;;	"Izveo me ispred kafića i pitao zašto sam ga provocirala, kako sam to mogla napraviti. 
-1	;;;	Rekla sam da ništa nisam napravila, nego samo nisam mogla izaći iz škole kad je on to htio. 
-1	;;;	On je nastavio s tim da sam ga provocirala i onda me počeo stiskati za vrat, ramena. 
-1	;;;	Sve mi je poplavilo", ispričala je tinejdžerica. 
-1	;;;	Kao što to često biva u ovakvim situacijama, nasilnik se stao ispričavati, kuneći se da će prestati s takvim ponašanjem, ali bile su to samo prazne riječi. 
-1	;;;	Na red su došle prijetnje obitelji. 
-1	;;;	"Govorio je da ima pištolj i da će me naći gdje god da budem. 
-1	;;;	I ako budem kod boga, da će on mene naći, da mu to uopće nije problem. 
-1	;;;	I da ako on završi u zatvoru, da će se netko pobrinuti za to da nešto meni ili mojoj obitelji napravi. 
-1	;;;	Onda je prijetio da će moj tata dobiti otkaz zbog toga i onda smo se mi pomirili jer me stvarno bilo strah. 
-1	;;;	Nisam htjela da zbog mene dobije otkaz, zbog takve gluposti, a ja mu nikad nisam rekla gdje on radi niti koja pozicija, ime i prezime i sve je saznao", priča tinejdžerica. 
0	;;;	Sve to odvijalo se u vrlo kratkom periodu, tijekom lipnja. 
-1	;;;	Iz dana u dan bivalo je sve gore i gore. 
-1	;;;	"Govorio mi je droljo, kurvo, glupa si", prepričava tinejdžerica. 
0	;;;	Ona je o njemu znala da je iz Iraka, da je tu s mamom i tatom te da je prije bio u Austriji. 
-1	;;;	Za to vrijeme njezina je majka slutila da nešto ne valja, ali 17-godišnjakinja ju je uvjeravala da je sve u redu. 
1	;;;	"Ona me uvjeravala da dobro zna s kim ima posla. 
0	;;;	Ja sam joj rekla, malo si razmisli, što on tebe ima zvati u dva, tri ujutro. 
-1	;;;	Kada smo hodali po šoping-centru, morala se fotografirati. 
-1	;;;	Zaprijetila sam joj da ako još jednom nazove po noći, da ću ga prijaviti da maltretira malodobno dijete", rekla je majka Marina Pavičić. 
-1	;;;	To se i dogodilo, pritisak nije uspjela izdržati. 
-1	;;;	Majci je sve priznala. 
-1	;;;	"Priznala je da je on maltretira, da joj prijeti, da ju je udario i u tom trenutku smo otišli na policiju. 
-1	;;;	Bio je jedan policajac koji je bio inertan. 
-1	;;;	Imali smo dokaze, njegove pozive, poruke, slike, sve smo imali i ona je to davala policajcu, a on je rekao da ne treba", rekla je majka Marina. 
1	;;;	Policajac ih je uvjerio da će poduzeti sve da maltretiranje prestane. 
1	;;;	Završila je i školska godina. 
1	;;;	Dobila je priliku za predah od nasilnika. 
-1	;;;	Tako je barem mislila. 
1	;;;	Otišla je baki na more, a mobitel je ugasila. 
-1	;;;	"Kad sam bila kod bake, morala sam baki dati mobitel da se javi da vidi da je ona tu, da ne bi ispalo da sam ja negdje drugdje. 
-1	;;;	Cijelo je vrijeme bilo tako, a kad sam jednom isključila mobitel, odmah je poludio. 
-1	;;;	I da, stalno me vrijeđao. 
0	;;;	Ja sam bila na plaži. 
0	;;;	On je meni rekao kad je njemu došlo, sad odi s plaže. 
-1	;;;	Ja kao ne bih otišla s plaže, i doslovno je bio u stanju doći u Crikvenicu zato što ja njega ne slušam", kazala je tinejdžerica. 
-1	;;;	Na daljinu su se pomirili, učinila je to iz straha. 
-1	;;;	Ali posesivno i ljubomorno ponašanje nije prestajalo: "Ja sam njega blokirala sa svih brojeva. 
-1	;;;	Imao je dva broja tada i blokirala sam ga na oba broja, na svemu i on je mene nazvao preko privatnog broja. 
-1	;;;	To se ne može blokirati. 
-1	;;;	I prijetio mi je isto, da ću se ja kad-tad vratiti u Zagreb." 
-1	;;;	Počeo je tada zvati i baku na fiksni telefon, koji nije javno dostupan. 
-1	;;;	I tada se upalio alarm čitave obitelji, ali je uslijedio novi šok. 
-1	;;;	"Onda sam ponovno otišla na policiju, gdje oni uopće nisu imali zapisnik, kao da nismo ni bili na policiji", rekla je majka Marina. 
-1	;;;	Trebalo je ponovno podnijeti prijavu. 
-1	;;;	Učinili su to na Krku i tek je onda uslijedila reakcija policije. 
1	;;;	"Drugi dan odmah su ga pritvorili, tražili su ga cijeli dan. 
1	;;;	Nekako su došli pred kraj dana kod njega, on je bio tamo u pritvoru tri dana pa je završio u DORH-u, gdje će se odlučiti što dalje s njim i onda mi je javio da je pala odluka da će u istražnom zatvoru biti mjesec dana", rekla je majka Marina. 
-1	;;;	Odahnule su i majka i kći, ali stres i nesigurnost nisu nestali. 
-1	;;;	"Tjedan dana nakon toga nešto me kopkalo, zanima me što dalje i kontaktirala sam s policijom jer mi se učinilo da sam ga vidjela na Jarunu, ali rekla sam si da je to nemoguće - ne može to biti on, kad je u zatvoru", rekla je majka Marina. 
0	;;;	Otišla je na Državno odvjetništvo. 
1	;;;	Tamo je u službenoj evidenciji bilo zavedeno da je u zatvoru. 
-1	;;;	I tada šok broj dva. 
-1	;;;	"Nazvala je Županijski sud, gdje su joj potvrdili da je on dan ranije izišao iz zatvora i da mu je određena mjera opreza zabrana pristupa", kazala je majka Marina. 
-1	;;;	Obitelji, DORH-u ni policiji nitko nije javio. 
0	;;;	Bilo je to 24. srpnja. 
-1	;;;	Županijski sud pustio ga je na slobodu, iako su i sami svjesni, kako stoji u rješenju, da se radi o opasnoj osobi. 
-1	;;;	"Naime, ni okolnost što je okrivljenik kazneno prijavljen za predmetno kazneno djelo nije na njega utjecala da nastavi s agresivnim postupanjem spram oštećene, što ukazuje na visok stupanj kriminalne volje, a on je prekršajno kažnjavan zbog počinjenja prekršaja iz Zakona o nabavi i posjedovanju oružja. 
-1	;;;	Slijedom svega, okolnosti upućuju na postojanje konkretno predvidive opasnosti da bi okrivljenik boravkom na slobodi mogao ponoviti isto ili istovrsno kazneno djelo", stoji u rješenju Županijskog suda u Zagrebu o ukidanju istražnog zatvora. 
-1	;;;	"Moja kći je plakala i vrištala jer je rekla da se stvarno boji za mene, a ja sam se doma zaključala. 
-1	;;;	Stvarno me bilo strah. 
-1	;;;	Nisam mogla spavati", rekla je majka Marina. 
0	;;;	Ovdje se otvorila Pandorina kutija. 
-1	;;;	Obitelj 17-godišnjakinje doznaje da je isto, do lipnja, radio još dvjema srednjoškolkama. 
-1	;;;	Sve je također prijavljeno policiji, no bez posljedica. 
-1	;;;	Sudu je mjera zabrana bila dovoljna, ali Muhamed se toga nije ustrašio. 
-1	;;;	Prvi dan školske godine - novi veliki šok. 
-1	;;;	"On se pojavio ispred škole, kao slučajno je došao dočekati moju prijateljicu, a tu prijateljicu zna godinu dana i nikad niti kad smo mi bili zajedno ni kad je nju zvao, nije došao ispred škole, ali baš slučajno kad sam se vratila prvi dan, on je došao ispred škole. 
-1	;;;	Bilo me strah i odmah sam otrčala razrednici da pozovemo policiju", kaže tinejdžerica. 
-1	;;;	Policija je stigla, napravila zapisnik i to je to. 
-1	;;;	"Županijski sud obaviješten je s dvije strane, ali ja do dandanas nisam doznala je li on u zatvoru ili nije", kaže majka. 
1	;;;	No ekipa Provjerenog uspjela je doznati gdje je. 
0	;;;	Na adresi na kojoj je i prijavljen, u zagrebačkim Mlinovima. 
-1	;;;	Stupili smo u kontakt s njim, razgovarali, a on se tijekom tog razgovora ponašao hladno, kao da ništa nije učinio, te stalno pitao odakle nam te informacije. 
-1	;;;	Danas slobodno šeće iako je prekršio mjeru zabrane prilaska i automatski bi trebao biti vraćen u zatvor. 
-1	;;;	DORH je predložio povratak u zatvor, a sudac istrage to je odbio. 
-1	;;;	"Uvijek kad iziđem pogledam oko sebe vidim li nekog sumnjivog jer mi svejedno nije sigurno, pogotovo po noći", kaže tinejdžerica. 
-1	;;;	Strah je utemeljen jer smo doznali za još jednu šokantnu informaciju - za njime je raspisana međunarodna tjeralica. 
-1	;;;	"Ni u jednom trenutku nismo zaštićeni. 
-1	;;;	Nitko nam nije ponudio zaštitu, ni policija, ni Županijski sud. 
-1	;;;	Čovjek koji nije normalan je na slobodi, a mi se bojimo", kaže majka. 
-1	;;;	Zbog čega je raspisana međunarodna tjeralica - policija ne otkriva. 
-1	;;;	Zašto nije vraćen u zatvor nakon kršenja mjere zabrane prilaska, sud ne otkriva. 
-1	;;;	Zna se jedino da je na slobodi mladić koji je već kažnjavan zbog posjedovanja oružja i koji je prekršio odluku suda. 
-1	;;;	Koliko je uistinu opasan i na što je spreman, zna ova djevojka, koju sustav ne štiti. 
-1	;;;	A ona i danju i noću Zagrebom korača u strahu i s očima na leđima. 
