https://www.24sata.hr/news/majku-su-osudili-jer-nije-cijepila-dijete-3-mora-platiti-300-kn-651364
-1	;;;	Majka nije cijepila dijete, sud u Koprivnici kaznio ju je s 300 kn 
0	;;;	Majka Kristina na sudu se branila kako je “kao odgovorni roditelj, a u dogovoru sa suprugom, odgodila cijepljenje djeteta sve dok ne budu propisno informirani 
-1	;;;	 Kristinu (35) iz okolice Koprivnice proglasili su krivom i kaznili s 300 kuna jer svoje trogodišnje dijete nije cijepila protiv zaraznih bolesti, premda je to zakonska obveza, javlja Večernji list. 
-1	;;;	Inspektorica koja je obavila nadzor u pedijatrijskoj ordinaciji u Domu zdravlja u Koprivnici ustanovila je kako dijete nije cijepljeno protiv nijedne zarazne bolesti. 
-1	;;;	Dijete je, kaže, trebalo “cijepljeno protiv bolesti izazvanih Haemophilus influenze tipa B; potom protiv difterije, tetanusa i hripavca u periodu navršenih dva mjeseca do 12. mjeseca; protiv dječje paralize do 12. mjeseca života; protiv ospica do navršenih 18 mjeseci; hepatitisa B do 12. mjeseca života”. 
0	;;;	Majka Kristina na sudu se branila kako je “kao odgovorni roditelj, a u dogovoru sa suprugom, odgodila cijepljenje djeteta sve dok ne budu propisno informirani i uvjereni da neće svoje dijete izložiti kratkoročnim i dugoročnim zdravstvenim rizicima”. 
0	;;;	- Nismo antivakseri, već samo želimo najbolje za svoje dijete. 
-1	;;;	U Hrvatskoj nitko ne preuzima odgovornost za štetu nastalu cijepljenjem, a samostalnim istraživanjem došli smo do službenih uputa cjepiva iz kojih su vidljive moguće posljedice, a na što nas pedijatar nije upozorio, upozorila je majka. 
-1	;;;	No, prekršajni odjel Općinskog suda u Koprivnici odbio je njezinu obranu kao neosnovanu. 
-1	;;;	- Okrivljenica, kao niti bilo koji drugi roditelj, nije u mogućnosti određivati i procjenjivati kad će se njeno dijete cijepiti, a obzirom da je program cijepljenja djece u Hrvatskoj isti za sve. 
1	;;;	Sud smatra i da je cijepljenje najefikasniji način prevencije zaraznih bolesti te se cijepljenjem mogućnost epidemija smanjuje značajno, zaključila je sutkinja Dubravka Končar-Brodarić. 
