http://www.novilist.hr/Vijesti/Hrvatska/HVIDRA-ne-odustaje-od-Pupovca-Gdje-su-te-ustase-o-kojima-prica-A-u-stranci-ima-dokazane-cetnike?meta_refresh=true
-1	;;;	HVIDRA ne odustaje od Pupovca: 'Gdje su te ustaše o kojima priča? 
-1	;;;	A u stranci ima dokazane četnike' 
-1	;;;	Sloboda govora vrijedi za sve ili je nema. 
-1	;;;	Ne može se nekoga žurno progoniti zbog nečega što je rekao, a kad Pupovac Hrvatsku uspoređuje s NDH, to može čekati i pronalaze se opravdanja 
-1	;;;	ZAGREB - Pojedine izjave Milorada Pupovca lagano su zaljuljale vladajuću koaliciju, koja se s vremenom ipak prestala baviti predsjednikom SDSS-a, ali u HVIDRA-i ne odustaju od ove teme. 
1	;;;	O Pupovcu su raspravljali i u petak navečer u Makarskoj, gdje se održavaju tradicionalne sportske igre HVIDRA-e. 
-1	;;;	Sastanak je, po svemu sudeći, bio buran jer je predsjednik njihovog Glavnog odbora Josip Periša, koji se iz HVIDRA-e najviše javno eksponirao u napadima na Pupovca, podnio ostavku i otišao. 
-1	;;;	No, predsjednici svih županijskih organizacije su je odbili, pa Periša ostaje na čelu Glavnog odbora. 
0	;;;	Objasnio nam je da je iz dva razloga svoj mandat stavio na raspolaganje, jedan se tiče Pupovca, a drugi je isključivo vezan za Vladu Andreja Plenkovića. 
-1	;;;	– Bio sam isprovociran objavom premijera Plenkovića u četvrtak da nam je za igre iz državnog proračuna dodijeljeno milijun kuna, što ne odgovara činjenicama. 
-1	;;;	To je bio jedan bezobrazan spin, kako bi se javnost uperilo protiv nas i opet stigmatiziralo ratne vojne invalide. 
1	;;;	Istina je ta da je HVIDRA ove godine aplicirala za četiri projekta koji se financiraju iz proračuna i to u ukupnom iznosu milijun i pol kuna. 
0	;;;	Od te se svote 800 tisuća kuna odnosi na igre, a to je najmanji novac što ga je HVIDRA ikad dobila u tu svrhu. 
-1	;;;	Recimo, tri saborska zastupnika SDSS-a godišnje državu koštaju milijun kuna, otkrio nam je Periša prvi razlog svoje ostavke. 
-1	;;;	Drugi je, kaže, inertnost Državnog odvjetništva u slučaju Pupovčevog intervju za portal Radiosarajevo.ba, ali i kad su u pitanju zločini počinjeni u Domovinskom ratu. 
-1	;;;	– Ne razumijem kako DORH nije bio u stanju u mjesec dana analizirati tih nekoliko izjava. 
-1	;;;	Nadalje, počinitelji ratnih zločina nisu procesuirani niti nakon više od 20 godina. 
-1	;;;	Doživio sam osude jer sam rekao da je Pupovac zloćudni tumor na najosjetljivijem dijelu tijela Hrvatske, a sada tvrdim da su Državno odvjetništvo i općenito pravosuđe u Hrvatskoj zloćudni metastazirani tumor. 
-1	;;;	Sloboda govora vrijedi za sve ili je nema. 
-1	;;;	Ne može se nekoga žurno progoniti zbog nečega što je rekao, a kad Milorad Pupovac Hrvatsku uspoređuje s NDH i širi antihrvatsko raspoloženje, to može čekati i pronalaze se opravdanja. 
-1	;;;	Gdje su te ustaše o kojima on priča? 
-1	;;;	A u svojoj stranci ima dokazane četnike i mi ih znamo. 
0	;;;	Možemo mi ići i puno dalje u svemu ovome, upozorava predsjednik Glavnog odbora HVIDRA-e. 
0	;;;	Bez obzira na vrlo negativno mišljenje o DORH-u, Periša naglašava da će kao legalist prihvatiti svaki njihov pravorijek o Pupovcu, a temeljem brojnih kaznenih prijava što su protiv njega podnesene posljednjih tjedana. 
-1	;;;	Iz HVIDRA-e uvijek ističu da nemaju ništa protiv srpske nacionalne manjine, a Periša to argumentira i podatkom da se u Makarskoj okupilo stotinjak ratnih invalida koji su srpske nacionalnosti. 
1	;;;	Periša nam je ispričao i da se ovih dana zauzeo da branitelj Goran Macura, inače Srbin, dobije posao domara u sjedištu Policijske uprave šibensko-kninske. 
-1	;;;	– Nisam uspio, iako Macura ima više od 1.000 dana borbenog sektora. 
-1	;;;	Natjecao se za to radno mjesto s mjesečnom plaćom 3.500 kuna, ali nije prošao sigurnosnu provjeru. 
0	;;;	Za rat je bio dobar. 
1	;;;	Osobno sam Macuri od ministra Davora Božinovića ishodovao potvrdu da kao branitelj ima prednost pri zapošljavanju. 
-1	;;;	Pisao sam i premijeru Plenkoviću, naveo sam u tom pismu da bi Macura da je otišao 1991. godine u četnike sada kao član SDSS-a radio u nekom javnom poduzeću. 
-1	;;;	Ali, Macura svejedno nije primljen za domara, ogorčen je Periša. 
0	;;;	Čovjek o kojem govori je početkom godine kao privremeni domar demonstrativno zaključao vrata jedne šibenske škole, ali policija je to ocijenila kao performance, a ne kazneno djelo. 
