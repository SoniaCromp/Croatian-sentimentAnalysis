https://dnevnik.hr/vijesti/hrvatska/igor-skoko-na-facebooku-podijelio-iskustvo-s-ulice---575287.html
-1	;;;	Splitski političar pomogao čovjeku na tlu, dok su drugi samo prolazili: "Pa j****e, je li problem stati i pitati čovjeka treba li mu pomoć? 
-1	;;;	Okrenuti broj hitne?" 
0	;;;	Županijski vijećnik stranke Pametno, Igor Skoko, na Facebooku je opisao što je doživio ovaj vikend u Splitu. 
-1	;;;	Kako je napisao, izašao je baciti smeće i vidio čovjeka koji leži na tlu. 
-1	;;;	Pored njega su, napisao je Skoko, prolazili automobili, ali i prolaznici i nitko nije osjetio potrebu da se zaustavi i ponudi pomoć. 
-1	;;;	Bezosjećajnost svojih sugrađana natjerala je splitskog političara da reagira na Facebooku. 
-1	;;;	Igor Skoko, županijski vijećnik stranke Pametno piše da je na tlu vidio čovjeka kako leži. 
-1	;;;	Pokušao mu je pomoći da ustane, no čovjek nije uspio stati na noge. 
-1	;;;	"Zreo da podleti pod auto ako bi se i uspio ustati. 
-1	;;;	Posudim mobitel od jedne gospođe koja je taman izašla iz dućana, zovnem hitnu i tri momka se stvore u roku od tri do četiri minute, stave ga u kola i odvedu", napisao je Skoko. 
-1	;;;	Razočaran je, piše, reakcijom svojih sugrađana koji su samo prošli pored čovjeka na tlu, a nekoliko mlađih ljudi je cijelu situaciju vidjelo kao dobru zabavu. 
-1	;;;	"U roku od tih 10-ak minuta, prošlo je bar 100 auta (cijela kolona auta koja ide na pir), kraj čovjeka prošeta bar 20 ljudi i osim dvije starije gospođe nitko ni da stane pitati jel' treba pomoći. 
-1	;;;	Za dva momka i curu od nekih 18-19 godina, to je čak bila situacija i za malo podj******i (nešto u stilu 'što si zalega, diži se'). 
-1	;;;	Pa j****e, je li problem stati pitati čovjeka treba li mu pomoć? 
-1	;;;	Okrenuti broj hitne? 
1	;;;	Košta 10 minuta vremena, a možeš nekome život spasiti...", dodaje Skoko. 
-1	;;;	Ne skriva razočaranje društvom u kojemu, kako piše, nema nikakvog osjećaja za odgovornost i ne razumije ljude koji mogu proći pored nekoga tko leži i nesuvislo priča bez da mu pomogne. 
-1	;;;	"Ne budite šupci, sutra će možda vama trebati pomoć", zaključuje Skoko u svojem statusu na Facebooku. 
-1	;;;	Slično iskustvo podijelila je na društvenoj mreži vozačica koja je kod Zagreba bila očevidac prometne nesreće. 
-1	;;;	Kako je napisala, ona je odmah stala i pomogla sudionicima nesreće, a pored slupanih vozila i nje su prolazili automobili. 
-1	;;;	Na kraju je uspjela zaustaviti nekoliko vozila kako bi pomogli, no prenerazila ju je činjenica da je većina vozača u automobilima uglavnom prošla pored mjesta prometne nesreće. 
-1	;;;	Bio je mrak, 21 sat, iz slupanog automobila se dimilo, a vozač koji je ostao unutra je bio dezorijentiran. 
-1	;;;	Ona je promatrala vozila koja su prošla sve dok se nije pojavila mlada liječnica i mladić koji su pomogli. 
-1	;;;	"Ja sam svaki dan na autocesti i svima su nam potrebni ljudi!", završila je svoju dirljivu priču vozačica koja je vidjela prometnu nesreću i pomogla ljudima koji su u njoj sudjelovali. 
-1	;;;	Za razliku od mnogih koji su, kako tvrdi, samo prošli pored. 
