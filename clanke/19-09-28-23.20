http://novilist.hr/Vijesti/Hrvatska/Kristianova-majka-ne-zeli-da-se-ikome-vise-ponovi-ono-sto-je-ubilo-njenog-sina-Trazimo-pravdu
-1	;;;	Kristianova majka ne želi da se ikome više ponovi ono što je ubilo njenog sina: 'Tražimo pravdu' 
-1	;;;	Nalaz obdukcije pokazao je da je 18-godišnji Kristian Vukasović, zatvoren u splitskom zatovru, umro od zatajenja srca, kao posljedice tzv. zloćudne aritmije. 
-1	;;;	Najsporniji dio nalaza za Kristianovu obitelj su krvni podljevi nađeni na njegovom tijelu. 
-1	;;;	Zato najavljuju tužbu protiv države, javlja RTL. 
-1	;;;	Krvni podljevi na Kristianovom trbuhu, natkoljenicama i potkoljenicama, koje je pokazala obdukcija, nisu uzrok smrti, ali su razlog zbog kojeg obitelj 18 godišnjaka traži odgovornost države za smrt svoga sina koji je preminuo prije mjesec dana. 
0	;;;	"Roditeljima pokojnog Kristiana je najvažnije da se poduzmu neki koraci u sustavu i da se nikada, ama baš nikada više ne ponovi situacija koja je nažalost rezultirala iznimno teškim posljedicama za iste", kaže za RTL odvjetnik obitelji preminulog Kristiana Vukasovića Vinko Ljubičić. 
0	;;;	U ministarstvu pravosuđa nemaju komentara jer još čekaju službeni nalaz obdukcije, kao i rezultate istrage. 
-1	;;;	Podsjetimo, Kristian je bio u istražnom zatvoru 4 mjeseca zbog podmetanja požara i čak tri puta hospitaliziran. 
-1	;;;	Umro je u splitskoj bolnici u koju je - u komatoznom stanju - stigao iz zatvora na Bilicama. 
-1	;;;	O Kristianovom teškom psihičkom stanju ali i maltretiranju posvjedočio je njegov cimer iz ćelije. 
-1	;;;	"Nije im se sviđala ta nesposobnost toga dječaka i onda bi ga oni na neki način izolirali i maltretirali", rekao je za RTL zatvorski sustanar Kristiana Vukasovića, 29. kolovoza. 
0	;;;	Što se događalo uoči smrti mladića, te zašto je kao mlađi punoljetnik uopće bio u istražnom zatvoru, neka su od otvorenih pitanja. 
0	;;;	"Ovdje je Republika Hrvatska prvenstveno odgovorna za rad svojih tijela. 
1	;;;	U tom pravcu, nama je interes da se hladne glave pristupi svemu. 
1	;;;	Mi ćemo dati prijedlog za mirno riješenje", poručuje odvjetnik Ljubičić. 
-1	;;;	Ako se u roku od tri mjeseca ne nagode s državom, zakon nalaže da se ide u spor. 
0	;;;	Te su nagodbe rijetke, ali tužbe zbog loših zatvorskih uvjeta nisu. 
0	;;;	Kristianova obitelj spremna je pravdu potražiti i na Europskom sudu, ako ju ne uspiju dobiti u Hrvatskoj, javlja RTL.
